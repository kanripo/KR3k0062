# -*- mode: mandoku-view; -*-
#+TITLE: 讀書紀數略
#+DATE: 2015-08-24 23:36:27.808600
#+PROPERTY: ID KR3k0062
#+PROPERTY: BASEEDITION WYG    
#+PROPERTY: JUAN 卷二十四目録
<pb:KR3k0062_WYG_024-1a>¶
欽定四庫全書¶
　讀書紀數略巻二十四目録¶
　　人部¶
　　　法戒𩔖¶
　　　　易一謙四益¶
　　　　持滿四道¶
　　　　六謙徳¶
　　　　五守¶
<pb:KR3k0062_WYG_024-1b>¶
　　　　三去¶
　　　　易六辭¶
　　　　道難行有二¶
　　　　君子三不失¶
　　　　治身四者¶
　　　　三思¶
　　　　益三樂¶
　　　　君子四時¶
<pb:KR3k0062_WYG_024-2a>¶
　　　　孟子三樂¶
　　　　君子四無愆¶
　　　　楊秉三不惑¶
　　　　封軌四戒¶
　　　　徐鉉保身八戒¶
　　　　皮日休六箴¶
　　　　韓文公五箴¶
　　　　薛儀五慎¶
<pb:KR3k0062_WYG_024-2b>¶
　　　　倪思三戒¶
　　　　康節四不妄¶
　　　　四可¶
　　　　張思叔座右銘十四事¶
　　　　王伯大四留¶
　　　　立身四好¶
　　　　名子四字¶
　　　　張魏公戒子四徳¶
<pb:KR3k0062_WYG_024-3a>¶
　　　　四無益¶
　　　　胡文定公勉子四則¶
　　　　張横浦戒子五事¶
　　　　王凝御家四敎¶
　　　　黄勉齋家訓五事¶
　　　　治家十事¶
　　　　居鄉四約¶
　　　　君子養世四者¶
<pb:KR3k0062_WYG_024-3b>¶
　　　　行六路¶
　　　　曾子三善¶
　　　　三難¶
　　　　三言可佩¶
　　　　荀子六生¶
　　　　太叔九無¶
　　　　仇璋七無¶
　　　　用四正¶
<pb:KR3k0062_WYG_024-4a>¶
　　　　君子能四¶
　　　　三勿惡¶
　　　　三行¶
　　　　君子進退二觀¶
　　　　貴位者三¶
　　　　臣三順¶
　　　　報國道四¶
　　　　三者相賴¶
<pb:KR3k0062_WYG_024-4b>¶
　　　　三懼¶
　　　　三好¶
　　　　五至¶
　　　　官才三難¶
　　　　患三欺¶
　　　　六事臨民¶
　　　　余襄公從政六箴¶
　　　　當官三事¶
<pb:KR3k0062_WYG_024-5a>¶
　　　　呂公著四字¶
　　　　争有五¶
　　　　諌五義¶
　　　　五諫¶
　　　　忠諫有二¶
　　　　諫三等¶
　　　　三難¶
　　　　進忠三術¶
<pb:KR3k0062_WYG_024-5b>¶
　　　　臣三罪¶
　　　　四者備為難¶
　　　　人臣當自靖者二¶
　　　　三者足¶
　　　　守宰備三者¶
　　　　五善¶
　　　　居官三書¶
　　　　三事喻¶
<pb:KR3k0062_WYG_024-6a>¶
　　　　四境¶
　　　　二者養之所致¶
　　　　淳于髠微言五¶
　　　　陽晝進子賤釣道二¶
　　　　三計¶
　　　　三計¶
　　　　五計¶
　　　　劉屏山三字符¶
<pb:KR3k0062_WYG_024-6b>¶
　¶
　　　　三風十愆¶
　　　　六言六蔽¶
　　　　君子三戒¶
　　　　侍君子三愆¶
　　　　慎五者¶
　　　　士失五美¶
　　　　君子五恥¶
<pb:KR3k0062_WYG_024-7a>¶
　　　　除七路¶
　　　　臣四責¶
　　　　三順¶
　　　　去四蔽¶
　　　　去六邪¶
　　　　君子三費¶
　　　　曾子四慎¶
　　　　莊子四患¶
<pb:KR3k0062_WYG_024-7b>¶
　　　　舉事三患¶
　　　　匡衡六戒¶
　　　　萊公六悔¶
　　　　三者無怨人¶
　　　　劉孝標五交¶
　　　　三釁¶
　　　　康節三惑¶
　　　　五過¶
<pb:KR3k0062_WYG_024-8a>¶
　　　　君子三惜¶
　　　　柳玭戒子五事¶
　　　　加三美¶
　　　　民三疾¶
　　　　三遊¶
　　　　八疾¶
　　　　四姦¶
　　　　四孽¶
<pb:KR3k0062_WYG_024-8b>¶
　　　　四殺¶
　　　　八徳¶
　　　　八極¶
　　　　八疵¶
　　　　六逆¶
　　　　六荒¶
　　　　九弊¶
　　　　三不孝¶
<pb:KR3k0062_WYG_024-9a>¶
　　　　五不孝¶
　　　　三不祥¶
　　　　五不祥¶
　　　　三不幸¶
　　　　十盜¶
　　　　盜備五道¶
　　　　七戒¶
　　　　不肖子弟三變¶
<pb:KR3k0062_WYG_024-9b>¶
　　　　二人亡羊¶
　　　　三蠱同物¶
　　　　五獸戒¶
　　　　伐荆三喻¶
　　　　蝸角二國¶
#+PROPERTY: JUAN 卷二十四
<pb:KR3k0062_WYG_024-10a>¶
欽定四庫全書¶
　讀書紀數略巻二十四　福建巡撫宫夢仁撰¶
　　人部¶
　　　法戒𩔖¶
易一謙四益(謙/卦)¶
　天道虧盈而益謙　地道變盈而流謙　鬼神害盈¶
　而福謙　人道惡盈而好謙¶
持滿四道(孔子荅子/路問欹器)¶
<pb:KR3k0062_WYG_024-10b>¶
　聰明睿知守之以愚　功被天下守之以遜　勇力¶
　撫世守之以恪　富有四海守之以謙　説苑所引¶
　髙而能下滿而能虛富而能儉貴而能卑智而能愚¶
　勇而能怯辯而能訥博而能淺明而能闇其言有九¶
六謙徳(韓詩/外𫝊)¶
　徳行寛容而守以恭者榮　土地廣大而守以儉者¶
　安　位尊禄重而守以卑者貴　人衆兵強而守以¶
　畏者勝　聰明睿知而守以愚者哲　博聞強記而¶
<pb:KR3k0062_WYG_024-11a>¶
　守以淺者不溢¶
五守(文子五者先王/所以守天下也)¶
　聰明廣智守以愚　多聞博辨守以儉　武力強毅¶
　守以畏　富貴廣大守以狹　徳施天下守以讓¶
三去(老子自處中和無/為則天下自化)¶
　去甚(貪/淫)去奢(服/食)去泰(宮/室)¶
易六辭(繫辭吉/一而已)¶
　將叛者其辭慙　中心疑者其辭枝　吉人之辭寡¶
<pb:KR3k0062_WYG_024-11b>¶
　　躁人之辭多　誣善之人其辭游　失其守者其¶
　辭屈¶
道難行有二(家語老子/謂孔子)¶
　説者流於辯　聽者亂於辭¶
君子三不失(表記夫/子云)¶
　不失足於人(故貌/足畏)不失色於人(故色/足憚)不失口於人(故/言)¶
　(足/信)¶
治身四者(家語夫子/語顔子)¶
<pb:KR3k0062_WYG_024-12a>¶
　恭(遠於/患)敬(人愛/之)忠(和於/衆)信(人任/之)¶
三思(荀子引/孔子言)¶
　少思學　老思敎　有思施¶
益三樂(論/語)¶
　節禮樂　道人善　多賢友　損三樂謂驕樂佚遊¶
　宴樂¶
君子四時(子産云君子有/四時節宣其宜)¶
　朝以聽政　晝以訪問　夕以修令　夜以安身¶
<pb:KR3k0062_WYG_024-12b>¶
孟子三樂¶
　父母俱存兄弟無故一樂也　仰不愧天俯不怍人¶
　二樂也　得天下英才敎育之三樂也¶
君子四無愆(徐子言此四者/聖賢之器成矣)¶
　非仁不立　非義不行　非藝不治　非容不莊¶
楊秉三不惑¶
　酒不惑　色不惑　財不惑¶
封軌四戒¶
<pb:KR3k0062_WYG_024-13a>¶
　務徳　慎言　遠佞　防姦¶
徐鉉保身八戒¶
　屈己　任運　觀行　守一　忘言　省己　存神¶
　　量味¶
皮日休六箴¶
　心　口　耳　目　手　足¶
韓文公五箴¶
　游　言　行　好惡　知名¶
<pb:KR3k0062_WYG_024-13b>¶
薛儀五慎¶
　言　動　交　進　名¶
倪思三戒(倪文/節)¶
　不妄出入　不妄語言　不妄憂慮¶
康節四不妄(有四不妄吟即/孔子四勿之意)¶
　耳無妄聽　目無妄視　口無妄言　心無妄慮¶
四可(同上有/四可吟)¶
　可勉者行　可信者言　可委者命　可託者天¶
<pb:KR3k0062_WYG_024-14a>¶
張思叔座右銘十四事¶
　語必忠信　行必篤敬　飲食必慎節　字畫必楷¶
　正　容貌必端莊　衣冠必肅整　步履必安祥¶
　居處必正静　作事必謀始　出言必顧行　常徳¶
　必固持　然諾必重應　見善如己出　見惡如己¶
　病¶
王伯大四畱(號畱耕/先生)¶
　畱有餘不盡之巧以還造化　畱有餘不盡之禄以¶
<pb:KR3k0062_WYG_024-14b>¶
　還朝廷　畱有餘不盡之利以還百姓　畱有餘不¶
　盡之福以還子孫¶
立身四好¶
　讀好書　近好人　説好話　行好事¶
名子四字(王㫤戒子曰吾以四者/為名欲汝曹顧名思義)¶
　黙　沈　渾　㴱¶
張魏公戒子四徳(張/浚)¶
　忠則順天　孝則生福　勤則業進　儉則心逸¶
<pb:KR3k0062_WYG_024-15a>¶
四無益(同/上)¶
　無益之言勿聽　無益之事勿為　無益之文勿觀¶
　　無益之友勿親¶
胡文定公勉子四則¶
　立志以明道希文自期　立心以忠信不欺為主¶
　行己以端方清静見操執　臨事以明敏果斷辨是¶
　非¶
張横浦戒子五事¶
<pb:KR3k0062_WYG_024-15b>¶
　謹禮法　存忠厚　親正直　勤學問　守家業¶
王凝御家四敎(文中/子弟)¶
　勤(以治/生)儉(以足/用)恭(以持/已)恕(以待/人)¶
黄勉齋家訓五事¶
　孝　友　讀書　謹行　勤儉¶
治家十事(少儀/外𫝊)¶
　持身清潔　處心公平　勿使婦人預政事　擇師¶
　敎子　學未成勿使應科舉處庠序　衣服器用皆¶
<pb:KR3k0062_WYG_024-16a>¶
　出中制　稱家有無　濟恤孤貧　謹慶弔禮　無¶
　蓄異物珍寶美妾少僕¶
居鄉四約(藍田吕/氏郷約)¶
　徳業相勸　過失相規　禮俗相交　患難相恤¶
君子養世四者(家語孔子/荅伯常騫)¶
　從輕勿為先　從重勿為後　見像(法/也)而勿強　陳¶
　道而勿怫(逄/也)¶
行六路(大戴禮孔子云君子入官能/此則身安譽至而政從之)¶
<pb:KR3k0062_WYG_024-16b>¶
　有善勿專　敎不能勿措　已過勿𤼵　失言勿踦¶
　　不善辭勿遂　行事勿畱¶
曾子三善(説苑曾子云吾學夫/子之三善而未能行)¶
　見人一善忘其百非是易事也　見人有善若己有¶
　之是不争也　聞善必躬行之然後道之是能勞也¶
三難(言行録/張詠言)¶
　能見一　見而能行二　行必果決三¶
三言可佩(韓詩外𫝊/曾子云)¶
<pb:KR3k0062_WYG_024-17a>¶
　無内疎而外親　無不善而怨人　無患至而呼天¶
荀子六生(此六生者君子慎之/禹桀之所以分也)¶
　公生明　偏生暗　端慤生通　詐偽生塞　誠信¶
　生神　夸誕生惑¶
太叔九無(鄭太叔告/趙簡子)¶
　無始亂　無怙富　無恃寵　無違同　無敖禮¶
　無驕能　無愎怒　無謀非徳　無犯所義¶
仇璋七無(文中子/仇璋云)¶
<pb:KR3k0062_WYG_024-17b>¶
　無諾責　無財怨　無耑利　無茍説　無伐善¶
　無棄人　無蓄惑¶
用四正(鹿門/子)¶
　道不正不言　禮不正不行　文不正不修　人不¶
　正不見¶
君子能四(同/上)¶
　愛雖至而不媟　讎已危而不擠　勢方盛而知足¶
　　利正中而識已¶
<pb:KR3k0062_WYG_024-18a>¶
三勿惡(通鑑李克/謂魏文侯)¶
　貴下賤則衆勿惡　富分貧則窮士弗惡　知敎愚¶
　則童䝉勿惡¶
三行(荀/子)¶
　老老而壯者歸　不窮窮而通者積　行乎㝠㝠施¶
　乎無報而賢不肖一¶
君子進退二觀(大戴禮/曾子云)¶
　進則達貴其有功也　退則静貴其能守也¶
<pb:KR3k0062_WYG_024-18b>¶
貴位者三(小荀/子)¶
　達道於天下　達惠於民　達徳於身¶
臣三順(同/上)¶
　心順　職順　道順¶
報國道四(馬/子)¶
　貢賢(國之/幹)獻猷(國之/規)立功(國之/將)興利(國之/用)¶
三者相賴(羅豫章言立朝之士愛君則/必愛國愛國則必愛民也)¶
　愛君如愛父　愛國如愛家　愛民如愛子¶
<pb:KR3k0062_WYG_024-19a>¶
三懼(韓詩外𫝊/孔子云)¶
　處尊位而不聞過　得志而驕　聞至道而不能行¶
三好(揚/子)¶
　衆人好己從　賢人好己正　聖人好己師¶
五至(鶡冠/子)¶
　北面事之則伯己者至　先趨後息先問後墨則什¶
　己者至　人趨己趨則若己者至　凴几據杖指麾¶
　而使則厮役者至　謳藉&KR0008;咄則徒𨽻者至¶
<pb:KR3k0062_WYG_024-19b>¶
官才三難(劉毅/論)¶
　人物難知　愛憎難防　情偽難明¶
患三欺(程子言韓持國常/患在下者多欺)¶
　有為利而欺者固可罪　有畏罪而欺者在所恕¶
　事有𩔖欺者在所察¶
六事臨民(孝/經)¶
　言思可道　行思可樂　徳義可尊　作事可法¶
　容止可觀　進退可度¶
<pb:KR3k0062_WYG_024-20a>¶
余襄公從政六箴(余/靖)¶
　清　公　勤　明　和　慎¶
當官三事(呂氏童/䝉訓)¶
　清　慎　勤¶
呂公著四字(王介甫守常州/公著告以四言)¶
　莊　守　精　密　朱文公荅呂伯恭書曰𢎞大平¶
　粹四字謹書坐隅¶
争有五(哀公以子從父命為孝臣從/君命為忠孔子告之以此)¶
<pb:KR3k0062_WYG_024-20b>¶
　萬乘之國争臣七人則主無過舉　千乘之國争臣¶
　五人則社稷不危　百乘之家争臣三人則祿位不¶
　替　父有争子不陷無禮　士有争友不行不義¶
諫五義(家/語)¶
　譎諌　戇諫　降諫　直諫　諷諫　説苑有正諫¶
　忠諫無譎諫直諫¶
五諫(大戴/禮)¶
　諷諫　順諫　闚諌　指諫　陷諫　公羊傳注三¶
<pb:KR3k0062_WYG_024-21a>¶
　直諫四争諫五戇諫¶
忠諫有二(馬/子)¶
　欲道行可使身安國理者其辭婉　欲名髙不顧身¶
　危國傾者其辭訐¶
諫三等(忠/經)¶
　諫於未形者上　已彰者次　既行者下¶
諌三難¶
　遠則勢不接　疎則情不通　驟則理不究¶
<pb:KR3k0062_WYG_024-21b>¶
進忠三術(小荀/子)¶
　防　救　戒¶
臣三罪(同/上)¶
　導非　阿失　尸寵¶
四者備為難(陳黯荅/問諫)¶
　言之忠　氣之雄　名之彰　事之立¶
人臣當自靖者二(明泰昌時御/史史永安疏)¶
　章奏之體(寧簡無煩/寧顯勿隱)言官之設(期利宗社不矜名節/期明國是不附名流)¶
<pb:KR3k0062_WYG_024-22a>¶
三者足(董安于治晉陽問政於蹇老/告以三言安于曰三者足矣)¶
　忠於聖　信於令　敢於不善人¶
守宰備三者(忠/經)¶
　在官惟明(明能/正俗)蒞事惟平(平則/不曲)立身惟清(清則/無欲)¶
五善(呉臨川言全/五善之難)¶
　縣之於民最近令之所及最速而世專務已肥遑恤¶
　民瘠　世固有㢘者矣其見不明則為吏所蔽雖㢘¶
　何補　亦有㢘而且明矣其心不仁則湥刻嚴酷又¶
<pb:KR3k0062_WYG_024-22b>¶
　縱其下漁獵躪躒略無惻隱之意　或其心雖仁而¶
　才不能則短於裁劇而民不被其澤　或其才雖能¶
　而未公則意向有偏而不免於小疵¶
居官三書(元文宗時張養浩/著書三巻曰忠告)¶
　廟堂　風憲　牧民¶
三事喻(公孫𢎞舉賢艮故人鄒長倩/贈以生芻素絲撲滿書云)¶
　芻束則謹心縱則驕　絲積微至著善雖小為大¶
　撲滿土器所以蓄錢有入無出則有傾覆之敗¶
<pb:KR3k0062_WYG_024-23a>¶
四鏡(齊丘子名嵩言小人常有/四鏡觀彼之器察我之形)¶
　名圭(視者/大)名珠(視者/小)名砥(視者/正)名盂(視者/倒)¶
二者養之所致(羅/隱)¶
　松栢有凌雲之操若壅以糞壤沃以醎流不崇朝已¶
　見其憔悴矣　冰雪無逾時之堅若藏之陰井庇之¶
　幽峰即盛夏未聞其消解也¶
淳于髠微言五(史騶忌子為/齊相髠説之)¶
　狶膏棘軸所以為滑而不能運方穿(騶曰謹/事左右)弓膠昔¶
<pb:KR3k0062_WYG_024-23b>¶
　幹所以為合而不能傅疏罅(附萬/民)狐裘雖弊不可補¶
　以黄狗之皮(擇君子無/雜小人)大車不較不能載常任　琴¶
　瑟不調不能成五音(修法律而/督姦吏)¶
陽晝進子賤釣道二(説/苑)¶
　扱綸錯餌迎而吸之者陽鱎也其魚薄而不美　若¶
　存若亡若食若不食者魴也其魚博而厚味¶
三計(管子/言)¶
　一年之計樹糓　十年之計樹木　百年之計樹徳¶
<pb:KR3k0062_WYG_024-24a>¶
三計(孔子/言)¶
　一日之計在晨　一年之計在春　一生之計在勤¶
五計(朱新仲云人生有五計語人以身計家計則/喜以老計則不荅以後計則大笑其計拙矣)¶
　生計(十嵗父母保/養以須成立)身計(二十問/津名利)家計(二十至四十位/欲髙財欲厚門)¶
　(欲大子/孫欲盛)老計(五十之年/善力而藏)後計(六十以上内觀一/心要使絲毫無愧)¶
劉屏山三字符¶
　不遠復¶
　¶
<pb:KR3k0062_WYG_024-24b>¶
三風十愆(書伊/訓)¶
　恆舞于宫　酣歌于室(時謂/巫風)殉于貨色　恆于遊畋¶
　(時謂/淫風)侮聖言　逆忠直　逺耆徳　比頑童(時謂/亂風)¶
六言六蔽¶
　好仁不好學其蔽也愚　好知不好學其蔽也蕩¶
　好信不好學其蔽也賊　好直不好學其蔽也絞¶
　好勇不好學其蔽也亂　好剛不好學其蔽也狂¶
君子三戒¶
<pb:KR3k0062_WYG_024-25a>¶
　血氣未定戒之在色　血氣方剛戒之在鬭　血氣¶
　既衰戒之在得¶
侍君子三愆(論/語)¶
　言未及之而言謂之躁　言及之而不言謂之隱¶
　未見顏色而言謂之瞽¶
慎五者(説苑夫子/贈子路)¶
　不強不達(達道/也)不勞無功　不忠無親　不信無後¶
　　不恭無禮¶
<pb:KR3k0062_WYG_024-25b>¶
士失五美(韓詩外傳/孔子云)¶
　勢尊貴者(不愛民/而凌物)家富厚者(不賑窮/而侈靡)資勇悍者(不衞/上而)¶
　(私/鬬)心智慧者(不端計數/而飾詐)貌美好者(不涖民/而縱欲)¶
君子五恥(雜/記)¶
　居其位無其言　有其言無其行　既得之又失之¶
　　地有餘民不足　衆寡均而倍焉　國語秦伯五¶
　恥為禮不終中不勝貌華而不實不度而施施而不¶
　濟¶
<pb:KR3k0062_WYG_024-26a>¶
除七路(大戴禮/孔子云)¶
　忿數者訟所由生也　距諫者靈所以塞也　慢易¶
　者禮所以失也　惰怠者時所以後也　奢侈者財¶
　所以不足也　專者事所以不成也　歴者(亂/也)獄所¶
　由生也¶
臣四責(鄧析/子)¶
　受賞無功　大位不治　理官不平　軍陣奔北¶
三順(小荀/子)¶
<pb:KR3k0062_WYG_024-26b>¶
　體茍順則逆節　亂茍順則逆忠　事茍順則逆道¶
去四蔽(鹿門/子)¶
　見賢不能賢　聞義不能仗　當亂不能正　當利¶
　不能節¶
去六邪(同/上)¶
　諫未湥而謗君　交未至而責友　居未安而罪國¶
　　家不儉而罪嵗　道不髙而凌貴　志不定而羡¶
　富¶
<pb:KR3k0062_WYG_024-27a>¶
君子三費(韓詩外𫝊君子有此三/費而飲食不在其中)¶
　少而學老而忘　事君有功而輕負　乆交而終絶¶
曾子四慎(察此四者/慎終如始)¶
　官怠於宦成　病加於小愈　禍生於懈惰　孝衰¶
　於妻子¶
莊子四患¶
　變改易常以挂功名謂之叨　專知擅事侵人自用¶
　謂之貪　見過不更聞諫愈甚謂之狠　人同已則¶
<pb:KR3k0062_WYG_024-27b>¶
　可不同已雖善不善謂之矜¶
舉事三患(史子貢説/越句踐)¶
　無報人之志而令人疑之拙也　有報人之志而使¶
　人知之殆也　事未𤼵而先聞危也¶
匡衡六戒¶
　聰明過察　𣺌見壅蔽　剛勇太㬥　仁溫無斷¶
　安静後時　廣心浩大¶
萊公六悔¶
<pb:KR3k0062_WYG_024-28a>¶
　官行私曲(失時/悔)富不儉用(貧時/悔)藝不少學(過時/悔)見事¶
　不學(用時/悔)醉發狂言(醒時/悔)安不將息(病時/悔)¶
三者無怨人(荀子曾/子云)¶
　同遊不見愛(不/仁)交不見敬(不長/厚)臨財不見信(不/㢘)¶
劉孝標五交(絶交/論)¶
　勢交　賄交　談交　窮交　量交¶
三釁(同上因此五/交是生三釁)¶
　敗徳殄義禽獸相若　難周易攜讐訟所聚　名陷¶
<pb:KR3k0062_WYG_024-28b>¶
　饕餮貞介所羞¶
康節三惑¶
　年老不歇　安而不樂　閒而不清¶
五過(吕氏郷約/不修之過)¶
　交非其人　遊戲怠惰　動作無儀　臨事不恪¶
　用度不節¶
君子三惜(夏正夫嘗/語坐客)¶
　此生不學一可惜　此日閒過二可惜　此身一敗¶
<pb:KR3k0062_WYG_024-29a>¶
　三可惜¶
栁玭戒子五事(小/學)¶
　一自求安逸靡甘澹泊茍利於己不恤人言　二不¶
　知儒術不悦古道懵前經而不恥論當世而解頤身¶
　既寡知惡人有學　三勝己者厭之佞己者悦之唯¶
　樂戲談莫思古道聞人之善嫉之聞人之惡揚之浸¶
　漬頗僻銷刻徳義簪裾徒在厮養何殊　四崇好優¶
　游耽嗜麯糵以銜杯為髙致以勤事為俗流習之易¶
<pb:KR3k0062_WYG_024-29b>¶
　荒覺已難悔　五急於名宦匿近權要一資半級雖¶
　或得之衆怒羣猜鮮有存者¶
加三美(韓非子言不才之子三美/加而不變惟法可以變之)¶
　父母之愛　鄉人之行　師長之智¶
民三疾¶
　古之狂也肆今之狂也蕩　古之矜也㢘今之矜也¶
　忿戾　古之愚也直今之愚也詐¶
三遊(荀悦云世有三/遊徳之賊也)¶
<pb:KR3k0062_WYG_024-30a>¶
　遊俠(立氣勢作威福結/私交以立彊於世)遊説(飾辨亂設詐謀馳/逐天下以要時勢)遊行¶
　(色取仁以合時好連/黨𩔖立虛譽以為權)¶
八疾(國/語)¶
　籧篨　戚施　僬僥　侏儒　矇瞍　嚚瘖　聾聵¶
　　僮昏¶
四姦(左/傳)¶
　聾(耳不聽五/聲之和)昧(目不别五/色之章)頑(心不則徳/義之經)嚚(口不道忠/信之言)¶
四孽(四者身之/妖孽也)¶
<pb:KR3k0062_WYG_024-30b>¶
　背恩　恃已　狎不肖　妬賢人¶
四殺(四者殺身/之道也)¶
　貪殘　姦酗　狡佞　訐愎¶
八徳(莊子齊/物論)¶
　左　右　倫　義　分　辯　競　争¶
八極(同上八者俱過人而窮/者未免恃壯取敗也)¶
　美　髯　長　大　壯　麗　勇　敢¶
八疵(同/上)¶
<pb:KR3k0062_WYG_024-31a>¶
　總　佞　諂　諛　讒　賊　慝　險¶
六逆(左𫝊/石碏)¶
　賤妨貴　少陵長　遠間親　新間舊　小加大¶
　淫破義¶
六荒(黄/憲)¶
　獸無度　色無度　味無度　役無度　音無度¶
　棄賢而事鬼¶
九弊(陸䞇請數/對羣臣)¶
<pb:KR3k0062_WYG_024-31b>¶
　好勝人　恥聞過　騁辨給　眩聰明　厲威嚴¶
　恣彊愎(上有/其六)諂諛　顧望　畏愞(下有/其三)¶
三不孝(孟子/注)¶
　阿意曲從陷親不義　家貧親老不為禄仕　不娶¶
　無子絶先祖祀¶
五不孝(曾/子)¶
　居處不莊　事君不忠　涖官不敬　朋友不信¶
　戰陳無勇　孟子惰其四支不顧父母之養博奕好¶
<pb:KR3k0062_WYG_024-32a>¶
　飲酒不顧父母之養好貨財私妻子不顧父母之養¶
　從耳目之欲以為父母戮好勇鬭狠以危父母為不¶
　孝五¶
三不祥(荀/子)¶
　㓜不肯事長　賤不肯事貴　不肖不肯事賢　説¶
　苑國有三不祥有賢而不知知而不用用而不任¶
五不祥(家語孔子告/哀公益宅)¶
　損人益己(身不/祥)棄老取㓜(家不/祥)釋賢任不肖(國不/祥)老¶
<pb:KR3k0062_WYG_024-32b>¶
　不敬少不學(俗不/祥)聖人伏匿愚者擅權(天下/不祥)¶
三不幸(程伊/川語)¶
　少年登髙科　席父兄勢為美官　有髙才能文章¶
十盜(六韜成王問太公貧富豈有命乎將/理生不得其道太公曰盜在其室)¶
　計之不熟一盜　收種不得二盜　娶婦無能三盜¶
　　養女太多四盜　棄事就酒五盜　衣服過度六¶
　盜　封藏不謹七盜　井竈不便八盜　舉息就利¶
　九盜　無事燒火十盜¶
<pb:KR3k0062_WYG_024-33a>¶
盜備五道(莊子跖之徒問於跖曰盜亦有/道乎跖曰何適而無有道耶)¶
　妄意室中之藏聖也　入先勇也　出後義也　知¶
　可否知也　分均仁也¶
七戒(宋濓號龍門子/况文之著也)¶
　象以牙而成擒　蚌以珠而見剖　翠以羽而招網¶
　　松以明而致爇　犀以角而就烹　麝以臍而就¶
　𫉬　雉以采而受羈¶
不肖子弟三變(唐咸通中有唐五經敎授生/徒言三食之輩無代無之)¶
<pb:KR3k0062_WYG_024-33b>¶
　初變為蝗虫(謂賣田/而食也)二變為蠧魚(謂賣書/而食也)三變為大¶
　虫(謂賣奴婢/而食也)¶
二人亡羊(莊子二人同牧羊其事/業不同其為亡羊均也)¶
　臧則挾筴讀書　糓則博塞以遊¶
三蠱同物(左𫝊秦緩對趙孟言/皆淫溺惑亂之所生)¶
　于文皿蟲為蠱(皿器也器受/虫害為蠱)糓之飛亦為蠱(穀乆積/變飛虫)¶
　(名曰/蠱)在周易女惑男風落山謂之蠱(㢲下艮上㢲長/女艮少男蠱惑)¶
　(之象㢲為風艮為山水/為風所落蠱壊之象)¶
<pb:KR3k0062_WYG_024-34a>¶
三獸戒(栁子厚/三戒)¶
　臨江之麋　黔之驢　永某氏之䑕¶
伐荆三喻(説苑呉王欲伐荆舍人少孺子諫曰/此三者欲得其前而不顧其後患)¶
　有蟬髙居悲鳴飲露不知螳螂在其後　螳螂委身¶
　曲斧不知黄雀在其後　黄雀延頸欲啄不知彈丸¶
　在其下¶
蝸角二國(戴晉人曰有國於蝸之左右角/者争地逐北旬有五日而後反)¶
　一蠻氏　一觸氏¶
<pb:KR3k0062_WYG_024-34b>¶
　¶
　¶
　¶
　¶
　¶
　¶
　¶
　讀書紀數略巻二十四¶
