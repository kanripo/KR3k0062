# -*- mode: mandoku-view; -*-
#+TITLE: 讀書紀數略
#+DATE: 2015-08-24 23:36:28.506379
#+PROPERTY: ID KR3k0062
#+PROPERTY: BASEEDITION WYG    
#+PROPERTY: JUAN 卷五十四目録
<pb:KR3k0062_WYG_054-1a>¶
欽定四庫全書¶
　讀書紀數略卷五十四目録¶
　　物部¶
　　　草木𩔖¶
　　　　草命一嵗¶
　　　　草貫四時¶
　　　　隂陽二草¶
　　　　蓍數¶
<pb:KR3k0062_WYG_054-1b>¶
　　　　蓂十五莢¶
　　　　三代嘉禾¶
　　　　三神芝¶
　　　　三芝¶
　　　　五芝¶
　　　　三芝齊名¶
　　　　石𧰼五芝¶
　　　　肉芝五𩔖¶
<pb:KR3k0062_WYG_054-2a>¶
　　　　牡丹十九品¶
　　　　二十四品¶
　　　　六十五品¶
　　　　牡丹五著名¶
　　　　芍藥三十一品¶
　　　　八品¶
　　　　芍藥四朶¶
　　　　花九錫¶
<pb:KR3k0062_WYG_054-2b>¶
　　　　菊三十五品¶
　　　　劉蒙菊譜三十七品¶
　　　　菊兩種¶
　　　　采菊四時¶
　　　　菊五美¶
　　　　蘭蕙二種¶
　　　　春秋二蘭¶
　　　　王氏蘭譜四十品¶
<pb:KR3k0062_WYG_054-3a>¶
　　　　四色花¶
　　　　芙蕖八名¶
　　　　蔓菁六利¶
　　　　蔗四色¶
　　　　茯苓四變¶
　　　　枸把四名¶
　　　　天門冬五名¶
　　　　附子五名¶
<pb:KR3k0062_WYG_054-3b>¶
　　　　艮岳八芳草¶
　　　　草七占¶
　　　　三葉¶
　　　　草木十二衰¶
　　　　藥三品¶
　　　　五藥¶
　　　　本草三藥¶
　　　　藥八百五十種¶
<pb:KR3k0062_WYG_054-4a>¶
　¶
　　　　木名三時¶
　　　　十二月樹¶
　　　　梧桐十二葉¶
　　　　建木八異¶
　　　　模木四時葉¶
　　　　南山二木¶
　　　　梅十一種¶
<pb:KR3k0062_WYG_054-4b>¶
　　　　蠟梅三種¶
　　　　梅四徳四貴¶
　　　　梅二詩¶
　　　　竹四名¶
　　　　七美¶
　　　　竹似賢四¶
　　　　桂三色¶
　　　　三種¶
<pb:KR3k0062_WYG_054-5a>¶
　　　　荔枝三品¶
　　　　三十二品¶
　　　　十如三變¶
　　　　九勝¶
　　　　李九標¶
　　　　二柰¶
　　　　橘二十七種¶
　　　　櫻桃三種¶
<pb:KR3k0062_WYG_054-5b>¶
　　　　三桃¶
　　　　檳榔四功¶
　　　　柿七絶¶
　　　　五地好種¶
　　　　果實諸名次¶
　　　　張景修十二客¶
　　　　曽端伯十友¶
　　　　雪中四友¶
<pb:KR3k0062_WYG_054-6a>¶
　　　　二十四番花信¶
　　　　二至花異出¶
　　　　黄中李兩影¶
　　　　水陸二華¶
　　　　三天香¶
　　　　一木五香¶
　　　　一樹八香¶
　　　　五木¶
<pb:KR3k0062_WYG_054-6b>¶
　　　　一根二樹¶
　　　　黄金山交讓木¶
　　　　四味木¶
　　　　寧浦荆三種¶
　　　　二室三花¶
　　　　崑崙四方樹¶
　　　　五方弧¶
　　　　三槐九棘¶
<pb:KR3k0062_WYG_054-7a>¶
　　　　八枳¶
#+PROPERTY: JUAN 卷五十四
<pb:KR3k0062_WYG_054-8a>¶
欽定四庫全書¶
　讀書紀數略卷五十四　福建巡撫宮夢仁撰¶
　　物部¶
　　　草木𩔖¶
草命一嵗¶
　芓從子　蔩從寅　茆從卯　莀從辰　苿從未¶
　莤從酉　荄從亥　苪從丙　艼從丁　茂從戊¶
　芑從巳　菮從庚　莘從辛　葵從癸¶
<pb:KR3k0062_WYG_054-8b>¶
草貫四時(謝惠連賛余之中園有仙人草/焉可謂貫四時而不改者也)¶
　春穎其苗　夏秀其英　秋有貞實　冬無彫色¶
隂陽二草(博物志天/老對黄帝)¶
　太陽之草名黄精(餌之/長生)太隂之草名鉤吻(食之/傷人)¶
蓍數(説文生千嵗三百莖易以為數洪範五行𫝊百年/一本生百莖論衡七十嵗生一莖七百嵗生十莖)¶
　天子九尺　諸侯七尺　大夫五尺　士三尺¶
蓂十五莢(文𨕖注明堂/篇朱草同)¶
　一日生一莢　月半生十五莢　十六日落一莢¶
<pb:KR3k0062_WYG_054-9a>¶
　晦日而落盡　小月則一莢厭不落¶
三代嘉禾(宋/書)¶
　周徳三苗共穂　商徳同本異穟　夏徳異本同秀¶
三神芝(博物/志)¶
　上芝車馬形　中芝人形　下芝六畜形¶
三芝(抱朴子此三芝得/服之白日昇天也)¶
　參成芝(赤色有光扣則音如金/石折而續之即復如故)木渠芝(寄生木上形/如蓮花九莖)¶
　(一樷味/甘而辛)建木芝(生於廣都皮如/纓蛇實如鸞鳥)　又樊桃芝其木如¶
<pb:KR3k0062_WYG_054-9b>¶
　昇龍花葉如丹羅實如翠鳥髙不過五尺生名山之¶
　隂東流之上立夏之候伺得末服可五百嵗也¶
五芝(馮衍𫝊生句曲山求者投金環/二雙於石間勿頋念必得矣)¶
　龍伯芝(似交龍相負食/之為太極仙)參成芝(赤色有光食之/為太極大夫)燕胎¶
　芝(色紫食之為/正一郎中)夜光芝(夜視如月光食之/為太清左御史)料玉芝(如/玉)¶
　(食之為三/官真御史)　本草青芝(生泰山一/名木芝)赤芝(生衡山一/名丹芝)黄¶
　芝(生嵩山一/名金芝)白芝(生華山一/名玉芝)黑芝(生常山一/名𤣥芝)　養生¶
　經五石鍊形六芝延年青赤黄白黑紫也¶
<pb:KR3k0062_WYG_054-10a>¶
三芝齊名(嵇含甘𤓰賦世云/三芝𤓰䖏一焉)¶
　植根玉巖潤葉飛泉攬之者夀食之者仙是謂雲芝¶
　　芙蕖振采擢莖𤣥瀨黄葩映日莫此為最是謂水¶
　芝　甘𤓰普植用薦神祗其名龍膽其味亦竒是謂¶
　土芝　沈休文詩三芝謂石芝靈芝肉芝也¶
石𧰼五芝(抱朴子生島嶼之涯𧰼有頭尾四足附於大/石晦夜三百步便見其光非久齊至精及佩)¶
　　　　(老子入山靈寳五/符亦不得見也)¶
　赤如珊瑚　白如截肪　黑如澤漆　青如翠羽¶
<pb:KR3k0062_WYG_054-10b>¶
　黄如紫金¶
肉芝五𩔖(神仙傳蕭静之掘地得人手潤澤而白抱朴/子山中見小人乗車馬長七八寸皆肉芝也)¶
　萬嵗蟾蜍　千嵗蝙蝠　千嵗靈龜　風生獸　千¶
　嵗燕¶
牡丹十九品(易州/進奉)¶
　醉妃紅　先春紅　天外黄　赭紅　淺紅　肉紅¶
　　起州黄　起臺紅　袁家紫　一拂黄　冠子黄¶
　　延安紫　軟條黄　顫風嬌　袁家紅　飛來紅¶
<pb:KR3k0062_WYG_054-11a>¶
　　雲紅　桮紅　赭木¶
二十四品(歐陽永叔/花品録)¶
　姚黄(千葉黄花/出姚家)魏花(千葉肉紅花/出魏丞相家)細葉夀安　鞓紅¶
　(亦曰青出紅/單葉深紅花)牛家黄(亦千/葉)潜溪緋(千葉緋花/出潜溪寺)左花(千/葉)¶
　(紫花一名/平頭紫)獻來紅　葉底紫　鶴翎紅(花末白而本/肉紅如鶴翎)¶
　添色紅　倒暈檀心(多葉/紅花)朱砂紅　九蘂真珠(千葉/紅花)¶
　延州紅　多葉紫　粗葉夀安(千葉肉紅花出夀/安縣錦屏山中)丹¶
　州紅　蓮花蕚(多葉紅/花三臺)一百五(多葉紫花寒食/前後開最先)鹿胎¶
<pb:KR3k0062_WYG_054-11b>¶
　花(多葉紫花/有白㸃)甘草黄(色如/甘草)一擫紅　玉版白(白花單/葉細長)¶
　(如拍/板)¶
六十五品(陸㳺天彭/牡丹譜)¶
　状元紅　祥雲　紹興春　臙脂樓　玉腰樓　金¶
　腰樓　雙頭紅　富貴紅　一尺紅　鹿胎紅　文¶
　公紅　政和春　醉西施　迎日紅　彩霞　疉羅¶
　　勝疉羅　瑞露蟬　乾花　大千葉　小千葉(右/二)¶
　(十一品/紅花)紫繡毬　乾道紫　潑墨紫　葛巾紫　福¶
<pb:KR3k0062_WYG_054-12a>¶
　嚴紫(右五品/紫花)禁苑黄　慶雲黄　青心黄　黄氣毬¶
　(右四品/黄花)玉樓子　劉師哥　玉覆盆(右三品/白花)歐碧(右/一)¶
　(品碧/花)轉枝紅　朝霞紅　灑金紅　瑞雲紅　燾陽¶
　紅　探春毬　米囊紅　福勝紅　油紅　青絲紅¶
　　紅鵝毛　粉鵝毛　蹙金毬　間綠樓　銀絲樓¶
　　六對蟬　洛陽春　海芙蓉　膩玉紅　内人嬌¶
　　朝天紫　陳州紫　袁家紫　御衣紫　靳黄¶
　玉抱肚　勝瓊　白玉盤　碧玉盤　界金樓　樓¶
<pb:KR3k0062_WYG_054-12b>¶
　子紅(右三十一/品未詳)¶
牡丹五著名¶
　姚黄左紫魏花以姓著　青州丹州延州以州著¶
　燾安潜溪以地著　一擫紅鶴翎紅朱砂紅玉版白¶
　多葉紫甘草黄以色著　秋來紅添色紅九蘂真珠¶
　鹿胎倒暈檀心蓮花蕚一百五葉底紫皆著其異者¶
芍藥三十一品(劉貢甫芍/藥花譜)¶
　上之上冠羣芳(大旋心冠/子㴱紅)賽羣芳(小旋心/冠子)寳糚成(髻/子)¶
<pb:KR3k0062_WYG_054-13a>¶
　(色㣲/紫)盡天工(青心紅/冠子)曉糚新(白襭/子)㸃糚紅(紅襭/子)上之¶
　下疉香英(紫樓/子)積嬌紅(紅樓/子)中之上醉西施(大條冠/子淡紅)¶
　道糚成(黄樓/子)掬香瓊(青心玉/板冠子)素糚殘(初開粉/紅漸白)試梅糚¶
　(白樓/子)淺糚匀(粉紅/冠子)中之下醉嬌紅(㴱紅/冠子)擬香英(紫寳/相冠)¶
　(子/)妬嬌紅(紅寶相/冠子)縷金囊(金線/冠子)下之上怨春紅(硬條/冠子)¶
　妬鵝黄(黄絲/頭)蘸金香(金蘂紫/單葉)試濃糚(緋多/葉)下之中宿¶
　糚殷(紫髙/多葉)取次糚(淡紅/多葉)聚香絲(紫絲/頭)簇紅絲(紅絲/頭)下¶
　之下效殷糚(小樓/多葉)㑹三英(三頭/聚蕚)合歡芳(雙頭/並蒂)擬繡韀¶
<pb:KR3k0062_WYG_054-13b>¶
　(鞍於兩/邉垂下)銀含棱(白/緣)¶
八品(王觀芍/藥後譜)¶
　御衣黄(色淺而葉疎/𩔖黄樓子)黄樓子(五七層間/以金線)袁黄冠子(如/髻)¶
　(子/)峽石黄冠子(如金線/冠子)鮑黄冠子(色𩔖/鵝黄)楊花冠子(心/黄)¶
　(葉紅間/以金線)湖纈(紅色㴱/淺相間)黽池紅(品蕚式/三𩔖)¶
芍藥四朶(后山談樷廣陵芍藥有紅瓣黄腰者號金/帶圍出則城中當有宰相四公果應其兆)¶
　韓魏公(守廣/陵)王岐公　王荆公　陳秀公(同時/會賞)¶
花九錫(羅/虬)¶
<pb:KR3k0062_WYG_054-14a>¶
　重頂帷(障/風)金剪刀(剪/折)甘泉(浸/)玉缸(貯/)雕文臺座(安/置)畫¶
　圖　翻曲　美醑(賞/)新詩詠¶
菊三十五品(范成大/菊譜)¶
　龍腦(一名小銀臺葉色𩔖染鬱/金而外色純白出京師)新羅(一名玉梅一名/倭菊千葉純白)¶
　(長短相次/出海外國)都勝(鵝黄千葉葉厚/有雙紋出陳州)御愛(一名笑靨淡黄/千葉葉有雙紋)¶
　(或云出禁/中故名)玉毬(白花蘂中小葉/如茸出陳州)玉鈴(純白千葉/中有細鈴)金萬¶
　鈴(正黄色葉/有鐸形)大金鈴(花五出如/鏤鈴之形)銀臺(浮黄葉五出下/有雙紋白葉承)¶
　(之出洛陽水北小/民家未多見也)棣棠(㴱黄雙/紋多葉)蜂鈴(千葉㴱黄/中有鈴葉)鵝毛¶
<pb:KR3k0062_WYG_054-14b>¶
　(淡黄纖細如/毛生花萼上)毬子(㴱黄千/葉最小)夏金鈴(㴱黄千葉/六月開)秋金鈴¶
　(㴱黄重葉萼如/鈴狀出西京)金錢(㴱黄雙紋重葉𩔖/滴漏花出西京)鄧州黄(單葉/雙紋)¶
　薔薇(㴱黄/單葉)黄二色(鵝黄雙/紋多葉)甘菊(㴱黄單葉/出雍州)酴醿(純白/千葉)¶
　(出相/州)玉盆(多葉黄心而下有濶/白葉承之出滑州)鄧州白(單葉雙紋白/花中出鈴萼)¶
　白菊(單葉/白花)銀盆(鈴葉之下别有雙紋白葉/出西京地肥則花大若盆)順聖淺紫¶
　(一花不過六七葉毎葉盤/疉凡三四重出陳州鄧州)夏萬鈴(開以五月紫色/細鈴出鄜州)秋¶
　萬鈴(千葉淺紫/出鄜州)繡毬(千葉紫花花葉/尖闊出西京)荔枝(千葉紫花/葉卷為筒)¶
　(出西/京)垂絲粉紅(千葉葉細如/茸出西京)楊妃(粉紅/千葉)合蟬(粉紅/桐葉)紅¶
<pb:KR3k0062_WYG_054-15a>¶
　二色(千葉深淺紅/二色出西京)桃花(粉紅單葉中有黄/蘂開於諸菊之先)¶
劉蒙菊譜三十七品(史正志二十/八品略同)¶
　勝金黄　疉金黄　棣棠菊　疉羅黄　麝香黄¶
　千葉黄　太真黄　單花　小金錢　垂絲菊　鴛¶
　鴦菊　金鈴菊　毬子菊　小金鈴　藤菊花　十¶
　様菊　甘菊　野菊(以上/黄花)五月菊　金杯玉盤　喜¶
　容　御衣黄　萬鈴菊　蓮花菊　芙蓉菊　茉莉¶
　菊　木香菊　酴醿菊　艾葉菊　白麝香　銀杏¶
<pb:KR3k0062_WYG_054-15b>¶
　菊　白荔枝　波斯菊(以上/白花)佛頂菊　桃花菊　臙¶
　脂菊　紫菊(以上/雜色)¶
菊兩種(本草經其花相似/惟以甘苦别之)¶
　甘蘜花(花大氣香莖紫此日精也其葉可/羮其花可釀其囊可枕其實可仙)野菊花(花/小)¶
　(氣烈莖青味苦名/為苦薏非真菊也)¶
采菊四時(王子喬甘菊方服之/者長夀食之者通神)¶
　三月上寅採曰玉英　六月上寅採曰容成　九月¶
　上寅採曰金精　十二月上寅採曰長生¶
<pb:KR3k0062_WYG_054-16a>¶
菊五美¶
　圓花髙懸準天極也　純黄不雜后土色也　早植¶
　晩登君子徳也　冒霜吐穎𧰼勁直也　杯中輕體¶
　神仙食也¶
蘭蕙二種(山谷以蘭比君/子蕙比士大夫)¶
　一幹一花而香有餘者為蘭　一幹數花而香不足¶
　者為蕙　又以花正月開者為蘭三四月開者為蕙¶
春秋二蘭(邵伯温曰今沅澧間所生在春則黄在/秋則紫然春黄不若秋紫之芬郁也)¶
<pb:KR3k0062_WYG_054-16b>¶
　細葉者春花花少　闊葉者秋花花多¶
王氏蘭譜四十品(龍江人名貴學字/進叔宋淳祐間著)¶
　陳夢良(有二種一紫幹一白幹陳/承議字夢良得於官所)吳蘭　趙十使¶
　何蘭(或名潘蘭有紅/酣香醉之状)大張青(有二種大張花多小張/花少得之張姓讀書岩)¶
　蒲統領(蒲統領逐㓂見一所似非人世四周幽/蘭欲摘一老叟曰此花有神不可多摘)陳八¶
　斜　淳監糧(出於長秦/亦以邑名)許景初　石門紅(亦云/趙蘭)蕭仲¶
　紅(時人呼/為花梯)何首座(陳吳諸品出/其名亞矣)林仲禮(亦云/仲美)粉糚成¶
　　茅蘭　金梭邊(夕陽返照恍然金色漳人/寳之罕傳於外以上紫蘭)竈山(昔/有)¶
<pb:KR3k0062_WYG_054-17a>¶
　(煉丹於山者丹未成種蘭竈傍/因名東野朴守郡品為花魁)濟老(僧廣濟修養窮/谷有神人授之)¶
　(又名一/線紅)惠知客　施蘭(得之/施尉)李通判　鄭白善(曰大/鄭)¶
　鄭少舉(曰小/鄭)仙霞九十蘂　馬大同(一曰朱撫或曰/翠㣲又曰五暈)¶
　黄八兄　朱蘭(得於朱/僉判)周染　夕陽紅(或謂生夕陽/東山因名)¶
　雲嶠(以地名海/島精寺也)林郡馬　青蒲　獨頭蘭(建浙間謂/之獻嵗正)¶
　觀堂主　名第(出周先生匡物讀書/林因此人愛而存之)魚魫蘭(此白蘭/之竒品)¶
　(更有髙陽/蘭四明蘭)碧蘭(出於龜山院陳沈二/仙修行處莆中竒品)翁通判(泉州/竒品)建¶
　蘭(南建/竒品)碧蘭(廣州/竒品)¶
<pb:KR3k0062_WYG_054-17b>¶
四色花(卭州弄色木芙蓉號為文官花唐學/士院有之豈即今之三醉芙蓉耶)¶
　先白　次緑　次緋　次紫¶
芙蕖八名(爾雅/荷也)¶
　其莖茄　其葉蕸　其本蔤　其華䓿萏　其實蓮¶
　　其根藕　其中菂(蓮中青白/皮子也)菂中薏(中心苦/者是也)¶
蔓菁六利(嘉話録諸葛亮出師令所/至種之宋時猶呼諸葛菜)¶
　出甲可生啖　舒葉可煮食　居則隨滋　棄不令¶
　惜　回即易尋　冬劚根食¶
<pb:KR3k0062_WYG_054-18a>¶
蔗四色(洪景盧/五筆)¶
　杜蔗(紫嫩味佳/專用作霜)西蔗(可用作霜/色淺不貴)艻蔗(本草謂荻蔗/可作沙糖)紅¶
　蔗(本草名崑崙/蔗止可生啖)¶
茯苓四變(抱朴子按/老子玉策)¶
　松脂入地千年變為茯苓　千年變為琥珀　千年¶
　變為石膽　千年變為威喜　𤣥覽人參千嵗為小¶
　兒枸把千嵗為犬子楓脂千嵗為琥珀¶
枸把四名(廣/韻)¶
<pb:KR3k0062_WYG_054-18b>¶
　春名天精子　夏名枸把　秋名却老枝　冬名地¶
　骨皮¶
天門冬五名(爾雅所謂&KR1666;冬/也亦作滿冬)¶
　東嶽名淫羊霍　中嶽名天門冬　西嶽名管松¶
　北嶽名無不愈　南嶽名百部¶
附子五名(廣雅穫奚/毒附子也)¶
　一嵗為前子　二嵗為烏喙　三嵗為附子　四嵗¶
　為烏頭　五嵗為天雄¶
<pb:KR3k0062_WYG_054-19a>¶
艮嶽八芳草¶
　金蛾　玉蟬　虎耳　鳯尾　素馨　渠那　茉莉¶
　　含笑¶
草七占(齊民要術師曠/以正月占之)¶
　嵗欲豐甘草先生(謂/薺)嵗欲苦苦草先生(謂葶/&KR0995;)嵗欲惡¶
　惡草先生(謂水/藻)歲欲旱旱草先生(謂蒺/藜)歳欲雨雨草¶
　先生(謂/藕)嵗欲疫病草先生(謂艾可/治病也)歲欲流流草先生¶
　(謂蓬𩔖/飄薄也)¶
<pb:KR3k0062_WYG_054-19b>¶
三葉(呂氏春秋孟夏之/月殺三葉𫉬大麥)¶
　薺　葶&KR0995;　菥蓂¶
草木十二衰(管子謂此土生某草則宜某/穀衰草謂上下相重次也)¶
　葉(草/名)下於&KR2175;(鬰/)&KR2175;下於莧　莧下於蒲　蒲下於葦¶
　　葦下於雚　雚下於蔞　蔞下於荓　荓下於蕭¶
　　蕭下於薜　薜下於雈　雈下於茅(下謂短者生/於髙者之下)¶
藥三品(神農/經)¶
　上藥養命(謂五石鍊形/五芝延年也)中藥養性(謂合歡蠲忿/萱草忘憂也)下藥¶
<pb:KR3k0062_WYG_054-20a>¶
　治病(謂大黄除實/當歸止痛也)¶
五藥(周禮疾/醫注)¶
　草　木　蟲　石　榖　文𨕖詩注有金無蟲¶
本草三藥¶
　上藥一百二十種為君(主養命/以應天)中藥一百二十種為¶
　臣(主養性/以應地)下藥一百二十種為佐(主養病/以應人)¶
藥八百五十種(六典/注)¶
　三百六十種(神農/本經)一百八十二種(名醫/别錄)一百一十四¶
<pb:KR3k0062_WYG_054-20b>¶
　種(新修/本草)一百九十四種(有名/無用)¶
　¶
木名三時¶
　椿從春　楸從秋　榎從夏¶
十二月樹(淮南/子)¶
　正月楊　二月杏　三月李　四月桃　五月榆¶
　六月梓　七月楝　八月柘　九月槐　十月檀¶
　十一月棗　十二月櫟¶
<pb:KR3k0062_WYG_054-21a>¶
梧桐十二葉(遁甲經一邊/六葉從下數)¶
　一葉為一月　閏月十三葉¶
建木八異(山海經在弱水上青/葉紫莖𤣥華赤實)¶
　日中無影　百仞無枝　上有九欘(枝回/曲也)下有九枸¶
　(根盤/錯也)其實如麻(似麻/子也)其葉如芒(芒木似/棠梨)太皥爰過¶
　黄帝所為¶
模木四時葉(淮南王木譜生周公/冡上以色得其正也)¶
　春青　夏赤　秋白　冬黑¶
<pb:KR3k0062_WYG_054-21b>¶
南山二木(劉子康叔與伯禽見周公三見而三笞商/子令往觀二木明日入見公勞而食之)¶
　其陽曰橋(疎而仰/父道也)其隂曰梓(勃而俯/子道也)¶
梅十一種(范成大/梅譜)¶
　江梅　早梅　官梅　消梅　古梅　重葉梅　緑¶
　蕚梅　百葉緗梅　紅梅　鴛鴦梅　杏梅¶
蠟梅三種(同/上)¶
　狗蠅梅(子種不接花小香淡/其味最下一作九英)磬口梅(經接花疎雖/盛開常半含)檀¶
　香梅(最先開色㴱黄如紫檀/花密香濃此品最佳)¶
<pb:KR3k0062_WYG_054-22a>¶
梅四徳四貴¶
　初蘂為元　開花為亨　結子為利　成熟為貞¶
　貴稀不貴繁　貴老不貴嫩　貴痩不貴肥　貴含¶
　不貴開¶
梅二詩(楊東/山云)¶
　疎影横斜水清淺暗香浮動月黄昏(此為梅寫真之/句梅之形體也)¶
　雪後園林纔半𣗳水邉籬落忽横枝(此為梅𫝊神之/句梅之性情也)¶
竹四名(海錄/碎事)¶
<pb:KR3k0062_WYG_054-22b>¶
　紫雲葢(慈竹/也)赤玉脂(桃竹/也)青蛇枝(苦竹/也)紅鵲尾(青竹/也)¶
七美(劉寛夫/&KR1833;竹記)¶
　堅配松柏　勁陵霜雪　密泊晴烟　疎漏宵月¶
　嬋娟可翫　勁挺不回　檀欒風生　韻合宮徴¶
竹似賢四(白居易養竹記君子/多樹之為庭實焉)¶
　竹本固固以樹徳(君子見其本則/思善建不拔者)竹性直直以立身¶
　(君子見其性則/思中立不倚者)竹心空空以體道(君子見其心則/思應用虚受者)竹¶
　節貞貞以立志(君子見其節則思砥/礪名行夷險一致者)¶
<pb:KR3k0062_WYG_054-23a>¶
桂三色¶
　紅為状元　黄為㮄眼　白為探花郎¶
三種(南方草/木状)¶
　丹桂(葉如柏/葉皮赤)菌桂(葉如/柿葉)牡桂(葉如枇/杷葉)　閩中四季開¶
　花有子此真桂也江南八九月開花無子此木樨也¶
　　草木花皆五出惟桂四出草木葉皆一脊惟桂三¶
　脊¶
荔枝三品(圖/經)¶
<pb:KR3k0062_WYG_054-23b>¶
　閩中第一　蜀川次之　嶺南為下　果譜荔枝以¶
　林檎為兄石榴為弟龍眼為奴¶
三十二品(蔡君謨/荔枝譜)¶
　陳紫　江緑　方家紅　㳺家紫　小陳紫　宋公¶
　荔　藍家紅　周家紅　何家紅　法石白　綠核¶
　　圎丁香　虎皮　牛心　硫黄　玳瑁紅　朱柿¶
　　蒲桃　蚶殻　龍牙　水茘　密茘　丁香茘¶
　大丁香　雙髻　真珠　十八娘　將軍茘　釵頭¶
<pb:KR3k0062_WYG_054-24a>¶
　顆　粉紅　中元紅　火山　有名一品紅者言極¶
　品也在福州州堂前状元紅者言第一也在福州報¶
　國寺¶
十如三變(白樂天茘枝圖謂大/略如彼其實過之)¶
　形狀團團如帷葢　葉如桂冬青　華如橘春榮¶
　實如丹夏熟　朶如蒲桃　核如琴軫　殻如紅繒¶
　　膜如紫綃　瓤肉瑩白如冰雪　漿液甘甜如醴¶
　酪　離本枝則一日色變　二日香變　三日味變¶
<pb:KR3k0062_WYG_054-24b>¶
　(四五日外色/香味盡去矣)¶
九勝(蔡君謨云興化晚熟其實廣上圎下大可徑/寸五分樂天髣髴顔色而甘滋九勝莫著)¶
　香氣清逺　色澤鮮紫　殻薄而平　瓤厚而瑩¶
　膜如桃花紅　核如丁香母　剝之凝如水精　食¶
　之消如絳雪　其味之至不可得而狀也¶
李九標(蕭瑀陳/叔達論)¶
　香　雅　淡　細　潔　密　宜月夜　宜緑鬢¶
　宜從酒¶
<pb:KR3k0062_WYG_054-25a>¶
二柰(潘岳/賦注)¶
　張掖白柰　酒泉丹柰¶
橘二十七種(韓彦直橘譜温郡最多種而乳柑推/第一謂其味似乳酪也故為真柑)¶
　柑自别為八種　橘又自别為十四種　橙子之屬¶
　𩔖橘者又自别為五種¶
櫻桃三種(楊膳夫録食之/皆不如蠟珠)¶
　吴櫻桃(大而/殷)蠟珠(黄而/白)水櫻桃(小而/赤)¶
三桃(爾/雅)¶
<pb:KR3k0062_WYG_054-25b>¶
　荆桃(今櫻/桃)冬桃(子冬/熟)榹桃(實似桃/而小)¶
㯽榔四功(論其徳則賦性疏通而不洩氣禀味/嚴正而有餘甘有是徳故有是功也)¶
　醒能使醉(毎食則熏然/頰赤若飲酒)醉能使醒(酒後嚼之/餘酲頓散)饑能使¶
　飽(饑而食之則/充然氣盛)飽能使饑(食後食之則/不致停積)¶
柿七絶¶
　夀　多隂　無鳥巢　無蟲　霜葉可愛　嘉實¶
　落葉肥大¶
五地好種(何晏九/州論)¶
<pb:KR3k0062_WYG_054-26a>¶
　安平好棗　中山好栗　魏都好杏　真定好梨¶
　河内好稻¶
果實諸名次(國史補李直方第果實如貢士名范蔚宗/諸香品時輩侯朱虚百官本草皆此𩔖也)¶
　緑李為首　楞梨為副　櫻桃為三　甘子為四¶
　葡萄為五　或薦茘枝曰寄舉之首¶
張景修十二客¶
　梅花清客　牡丹貴客　芍藥近客　荼䕷雅客¶
　瑞香佳客　薔薇野客　桂花仙客　荷花靜客¶
<pb:KR3k0062_WYG_054-26b>¶
　茉莉逺客　蘭花幽客　菊花夀客　丁香素客¶
曽端伯十友¶
　荼䕷韻友　茉莉雅友　瑞香殊友　荷花淨友¶
　岩桂仙友　海棠名友　芍藥艶友　梅花清友¶
　菊花佳友　梔子禪友¶
雪中四友¶
　玉梅　臘梅　水仙　山茶¶
二十四番花信(梁元帝纂要小寒至榖雨凡四月八/氣二十四候毎候以花之風信應之)¶
<pb:KR3k0062_WYG_054-27a>¶
　小寒一候梅花　二候山茶　三候水仙　大寒一¶
　候瑞香　二候蘭花　三候山礬　立春一候迎春¶
　　二候櫻桃　三候望春　雨水一候菜花　二候¶
　杏花　三候李花　驚蟄一候桃花　二候棠棣¶
　三候薔薇　春分一候海棠　二候梨花　三候木¶
　蘭　清眀一候桐花　二候麥花　三候栁花　榖¶
　雨一候牡丹　二候荼䕷　三候楝花盡則立夏¶
二至花異出(山谷云郁山梔子/八出一株可一圍)¶
<pb:KR3k0062_WYG_054-27b>¶
　冬至隂極陽生梅桃李杏花皆五出　夏至陽極隂¶
　生鹿葱射干梔子威靈仙淨缾蕉花皆六出¶
黄中李兩影(集真記西王母居龍月城城産黄中李其/花實上皆有黄中二字惜之過於蟠桃)¶
　花開則三影　結實則九影¶
水陸二華(佛經優鉢羅華此云/青蓮西域所生也)¶
　陸地生華須曼華第一　水中生華優鉢羅華第一¶
三天香(佛/經)¶
　天木香莫若牛頭旃檀　天澤香莫若詹糖熏陸¶
<pb:KR3k0062_WYG_054-28a>¶
　天華香莫若優蒲伊蘭¶
一木五香(婆利國有婆律樹髙八九丈/痩者出龍腦肥者出婆律香)¶
　根旃檀　節沈香　花雞舌　葉藿　膠薰陸¶
一樹八香(唐本草交阯有蜜香樹其外皮幹皆/朽其木心與枝節不爛者即香也)¶
　細枝𦂳實為青桂　堅黑沈水為沈香(有生結熟/結二種)半¶
　浮半沈與水面平為雞骨　根節輕大為馬蹏　幹¶
　為棧香(有生結熟/結二種)其花成實為雞舌香¶
五木(珠囊隐訣正月一日煎湯沐浴令人/至老髪黒道家謂青木香為五香)¶
<pb:KR3k0062_WYG_054-28b>¶
　一株五根　一莖五花　一枝五葉　一莖五節¶
　五節相對¶
一根二樹(金樓子云有樹名/獨根分為二枝)¶
　東向一枝是木威樹　南向一枝是橄欖樹¶
黄金山交讓木(潯陽記在南康都昌縣山上/楠樹張華所謂交讓木也)¶
　一年東榮西枯　一年西榮東枯¶
四味木(酉陽雜俎祈連山/仙樹其實若棗)¶
　竹刀剖則苦　木刀剖則酸　蘆刀剖則辛　金刀¶
<pb:KR3k0062_WYG_054-29a>¶
　剖則甘¶
寧浦荆三種(南中草木状與/牡荆蔓荆異)¶
　金荆可作枕　紫荆堪作床　白荆堪作履　又杜¶
　荆節不相當月暈時刻與病人身等置床下立愈¶
二室三花(李詩二室凌青/天三花含紫烟)¶
　嵩髙西麓四貝多樹一年三花白色香美　少林庭¶
　前四柏合抱參天三為老藤所纏¶
崑崙四方樹(淮南/子)¶
<pb:KR3k0062_WYG_054-29b>¶
　珠樹玉𣗳在西　沙棠瑯玕在其東　絳樹在其南¶
　　碧樹瑶樹在其北¶
五方弧(賈誼書太子/生懸弧之禮)¶
　東方弧以梧(牲以/雞)南方弧以栁(牲以/狗)中央弧以桑(牲/以)¶
　(牛/)西方弧以棘(牲以/羊)北方弧以棗(牲以/彘)¶
三槐九棘¶
　三公之位　九卿之位¶
八枳(周書上下相維逓為藩蔽/馮衍賦曰揵六枳而為籬)¶
<pb:KR3k0062_WYG_054-30a>¶
　徳枳維大人　大人枳維公　公枳維卿　卿枳維¶
　大夫　大夫枳維士　國枳維都　都枳維邑　邑¶
　枳維家¶
　¶
　¶
　¶
　¶
　¶
<pb:KR3k0062_WYG_054-30b>¶
　¶
　¶
　¶
　¶
　¶
　¶
　¶
　讀書紀數略卷五十四¶
