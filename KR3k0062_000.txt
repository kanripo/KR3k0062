# -*- mode: mandoku-view; -*-
#+TITLE: 讀書紀數略
#+DATE: 2015-08-24 23:36:27.302140
#+PROPERTY: ID KR3k0062
#+PROPERTY: BASEEDITION WYG    
#+PROPERTY: JUAN 提要
<pb:KR3k0062_WYG_000-1a>¶
欽定四庫全書　　　　　子部十一¶
　讀書紀數畧　　　　　　𩔖書𩔖¶
　　提要¶
　　　　(臣/)等謹案讀書紀數畧五十四卷¶
　　　國朝宫夢仁編夢仁字定山泰州人康熙戊戌¶
　　　　進士官至福建廵撫康熙四十六年¶
　聖駕南廵夢仁方罷官里居因恭迎¶
　六御以此書奏呈¶
<pb:KR3k0062_WYG_000-1b>¶
　御覽得¶
　㫖刋行遂併板繳¶
　　進至今存貯于¶
　　　内府亦儒生之榮遇也前冠以¶
　　　奏摺二通摺稱五十二卷此本實五十四卷或¶
　　　　鋟木時析其兩卷歟其書分天地人物四大¶
　　　　綱天部分子目四地部分子目十人部分子¶
　　　　目二十九物部分子目十一凡諸書所載故¶
<pb:KR3k0062_WYG_000-2a>¶
　　　　實有數可紀者各以𩔖從大抵以王應麟小¶
　　　　學紺珠張九韶羣書拾唾為藍本而稍摭宋¶
　　　　元明事附益之較二家之書頗為賅備每𩔖¶
　　　　先標目録亦較二家之書為易檢尋雖載籍¶
　　　　極博未能包括無遺所載諸事又或不注所¶
　　　　出然凡例稱數之可紀既數不勝數而汗牛¶
　　　　充棟之書更難盡讀兹不過就耳目所及見¶
　　　　聞懼其畧而弗詳故名之曰畧又稱題下必¶
<pb:KR3k0062_WYG_000-2b>¶
　　　　注某書示不忘本也其間多有不注者大約¶
　　　　世所習見之書亦或鈔時偶忘若原本所未¶
　　　　注則彼先失記相沿已久且難徧考云云則¶
　　　　夢仁固己自言之無庸執以相病矣乾隆四¶
　　　　十六年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 總目
<pb:KR3k0062_WYG_000-3a>¶
欽定四庫全書　　　　　子部十一¶
　讀書紀數略總目　　　　𩔖書𩔖¶
　　天部¶
　　　卷一¶
　　　　理氣𩔖¶
　　　卷二¶
　　　　象緯𩔖¶
　　　卷三¶
<pb:KR3k0062_WYG_000-3b>¶
　　　　嵗時𩔖¶
　　　卷四¶
　　　　歴律𩔖¶
　　地部¶
　　　卷五¶
　　　　廣輪𩔖¶
　　　卷六¶
　　　　土田𩔖¶
<pb:KR3k0062_WYG_000-4a>¶
　　　卷七¶
　　　　都邑𩔖¶
　　　卷八¶
　　　　城關𩔖¶
　　　卷九¶
　　　　邊鎮𩔖¶
　　　卷十¶
　　　　屬域𩔖¶
<pb:KR3k0062_WYG_000-4b>¶
　　　卷十一¶
　　　　山川𩔖¶
　　　卷十二¶
　　　　名勝𩔖¶
　　　卷十三¶
　　　　朝廟𩔖¶
　　　卷十四¶
　　　　宫室𩔖¶
<pb:KR3k0062_WYG_000-5a>¶
　　人部¶
　　　卷十五¶
　　　　統紀𩔖¶
　　　卷十六¶
　　　　老年𩔖¶
　　　卷十七¶
　　　　瑞異𩔖¶
　　　卷十八¶
<pb:KR3k0062_WYG_000-5b>¶
　　　　稱號𩔖¶
　　　卷十九¶
　　　　世系𩔖¶
　　　卷二十¶
　　　　族望𩔖¶
　　　卷二十一¶
　　　　才賢𩔖¶
　　　卷二十二¶
<pb:KR3k0062_WYG_000-6a>¶
　　　　輔佐𩔖¶
　　　卷二十三¶
　　　　事蹟𩔖¶
　　　卷二十四¶
　　　　法戒𩔖¶
　　　卷二十五¶
　　　　美刺𩔖¶
　　　卷二十六¶
<pb:KR3k0062_WYG_000-6b>¶
　　　　好尚𩔖¶
　　　卷二十七¶
　　　　辨名𩔖¶
　　　卷二十八¶
　　　　倫品𩔖¶
　　　卷二十九¶
　　　　形體𩔖¶
　　　卷三十¶
<pb:KR3k0062_WYG_000-7a>¶
　　　　資學𩔖¶
　　　卷三十一¶
　　　　經籍𩔖¶
　　　卷三十二¶
　　　　藝術𩔖¶
　　　卷三十三¶
　　　　治道𩔖¶
　　　卷三十四¶
<pb:KR3k0062_WYG_000-7b>¶
　　　　𨕖課𩔖¶
　　　卷三十五¶
　　　　爵秩𩔖¶
　　　卷三十六¶
　　　　貢賦𩔖¶
　　　卷三十七¶
　　　　食貨𩔖¶
　　　卷三十八¶
<pb:KR3k0062_WYG_000-8a>¶
　　　　軍政𩔖¶
　　　卷三十九¶
　　　　禮制𩔖¶
　　　卷四十¶
　　　　樂制𩔖¶
　　　卷四十一¶
　　　　刑律𩔖¶
　　　卷四十二¶
<pb:KR3k0062_WYG_000-8b>¶
　　　　釋氏𩔖¶
　　　卷四十三¶
　　　　道家𩔖¶
　　物部¶
　　　卷四十四¶
　　　　車旂𩔖¶
　　　卷四十五¶
　　　　珍寳𩔖¶
<pb:KR3k0062_WYG_000-9a>¶
　　　卷四十六¶
　　　　禮器𩔖¶
　　　卷四十七¶
　　　　樂器𩔖¶
　　　卷四十八¶
　　　　文房𩔖¶
　　　卷四十九¶
　　　　武備𩔖¶
<pb:KR3k0062_WYG_000-9b>¶
　　　卷五十¶
　　　　雜具𩔖¶
　　　卷五十一¶
　　　　冠服𩔖¶
　　　卷五十二¶
　　　　飲食𩔖¶
　　　卷五十三¶
　　　　鳥獸𩔖¶
<pb:KR3k0062_WYG_000-10a>¶
　　　卷五十四¶
　　　　草木𩔖¶
#+PROPERTY: JUAN 奏進書摺
<pb:KR3k0062_WYG_000-11a>¶
奏進書摺¶
　　　　原任巡撫福建都察院右副都御史(臣/)宫夢仁謹¶
　奏為微(臣/)粗輯讀書紀數略恭先繕進¶
御覽仰祈¶
聖訓事伏惟我¶
皇上天縱生知孳孳好學¶
宸章睿藻無一不出聖而入神乃猶裒集簡編網羅茂¶
　　　異宏開館局廣事纂修固邇言而不遺亦片善¶
<pb:KR3k0062_WYG_000-11b>¶
　　　之必録此真大造生成之徳無私覆載照臨者¶
　　　矣(臣/)章縫鄙儒忻遇¶
親政首復制藝登鄉薦領南宫¶
欽𨕖庶常旋改御史新進不識時務如礦洞必不可開¶
　　　急濬淮揚海口等疏皆賴¶
皇上𢎞慈涵鑒轉補河南督糧道酌議節省每年漕項¶
　　　銀五萬餘兩加(臣/)二級後不拘開列¶
簡用校士鄒魯内陞洊歴卿貳兩次¶
<pb:KR3k0062_WYG_000-12a>¶
特㸃武殿試讀卷官¶
霽顏下詢年齒籍貫¶
命撫閩省允(臣/)便道焚黄四世榮施涖任一載自知封¶
　　　疆重寄謭劣難勝兼之背疽昏憒中愆尤日積¶
皇上不加重譴祗令歸田即便効力永定河髙加堰復¶
　　　邀¶
恩敘癸未乙酉兩迓¶
鑾輿於東界仰承¶
<pb:KR3k0062_WYG_000-12b>¶
天語垂問¶
頒賜眀月松間照清泉石上流¶
御書敬懸中堂慶溢閭里(臣/)胞弟鴻歴又蒙¶
皇上𨕖授翰林院庶吉士胞姪懋諒又䝉¶
皇上考取¶
　武英殿修書伏念生平知遇皆出自¶
聖眀㧞擢豢養四十年舉家叨沗涓埃未報感激涕零¶
　　　雙耳禦聰頹齡届耋退居却埽不敢衣食坐縻¶
<pb:KR3k0062_WYG_000-13a>¶
　　　輯有讀書紀數略併玉海𨕖兩書謹將紀數略¶
　　　全部先行繕冩進¶
　呈共計五十四卷大指具悉例言在¶
聖天子包羅宇宙囊括古今儒生常談何足上塵¶
黼座(臣/)竊惟事有鉅細精粗而理實一本兹固不克與¶
　　　司馬通鑑真氏&KR0283;義同日而語其於天地人物¶
　　　辨名析𩔖頗事採輯但恐學識粗疎見聞淺尠¶
　　　伏冀¶
<pb:KR3k0062_WYG_000-13b>¶
聖恩俯賜披閲¶
特示訓誨開其耄愚俾雜俎羣言信今而𫝊後則雖蠡¶
　　　測管窺不勝冒昧是懼實自頂戴稽古遭逢為¶
　　　曠世所罕覯矣其玉海𨕖校訂粗完緣卷帙稍¶
　　　多未能刻期竣事倘(臣/)不即就衰憊¶
皇上再次南巡得以捧覲¶
天嚴是又望外之幸謹具摺竝書奏¶
聞¶
#+PROPERTY: JUAN 奏鋟式摺
<pb:KR3k0062_WYG_000-14a>¶
奏鋟式摺¶
　　　　原任巡撫福建都察院右副都御史(臣/)宫夢仁謹¶
　奏為微(臣/)欽奉¶
兪旨刋刻讀書紀數略謹呈鋟式恭請¶
欽定書名事竊(臣/)至愚陋質近耋迂儒伏處偏隅心常¶
　　　存乎瞻就蔽聰却埽力不任乎馳驅惟恐玩愒¶
　　　嵗時無以仰答¶
髙厚幸值¶
<pb:KR3k0062_WYG_000-14b>¶
右文之世敢不困學自期所輯紀數一編適當繕寫初¶
　　　竣意等集狐之腋有羙必收識慚窺豹之斑無¶
　　　長可取用覆瓿而不足思獻曝其奚堪祇以咫¶
　　　尺¶
天顔冀¶
訓詞之下濟因致妄塵¶
宸鑑懼冒昧之上干迺¶
皇上知本生知聖不自聖量弗遺於問察采亦及乎芻¶
<pb:KR3k0062_WYG_000-15a>¶
　　　蕘猥蒙¶
　甄收遂令付梓俾碎金屑玉肆布寰區且昔聖先賢¶
　　　重輝簡册發蒙震聵盡沐¶
君師啓牖之功廣見洽聞均沾¶
天地生成之徳(臣/)非特意料所莫及實亦遭際之至竒¶
　　　稽古叨榮於斯為盛聞¶
命甫下忭怍難名謹先鋟書式一卷伏候¶
聖裁恭請¶
<pb:KR3k0062_WYG_000-15b>¶
欽定書名冠冕首頁俟齎全書進¶
　呈仰請¶
御製書序𫝊諸天下後世庶永昭文籍之光華更使(臣/)¶
　　　子若孫得咸寳¶
天章之巍煥矣謹具摺倂鋟式奏¶
聞伏祈¶
睿覽俯兪施行(臣/)不勝惶悚待命之至謹¶
　奏¶
#+PROPERTY: JUAN 凡例
<pb:KR3k0062_WYG_000-16a>¶
　　　凡例(計十一則/)¶
　　一(臣/)之輯是編也&KR0154;以紀數名古聖人剙制前民¶
　　　名以命之數以紀之之義也周禮九數列於六¶
　　　藝保氏掌之教國子而養之於道史律志曰紀¶
　　　於一恊於十長於百大於千&KR0283;於萬沿漢及唐¶
　　　用以設科取士不獨小學所不廢矣特數之可¶
　　　紀既數不勝數而汗牛充棟之書更讀難盡讀¶
　　　兹不過就耳目所及見聞者耳懼其略焉而弗¶
<pb:KR3k0062_WYG_000-16b>¶
　　　詳故名之曰略¶
　　一(臣/)玉海𨕖既竟見小學紺珠亦宋王尚書應麟¶
　　　隨手偶記之書故其間頗鮮倫次繼復得眀初¶
　　　張侍講九韶分門殘帙名以羣書備數而似多¶
　　　未備他若秋擎省蒙之强作韻語原為㓜學而¶
　　　設則又端緒&KR0252;然矣爰是有志得即書之不數¶
　　　載至六千餘條三四倍於兩集恐其乆而散佚¶
　　　輯以成編¶
<pb:KR3k0062_WYG_000-17a>¶
　　一紀與𨕖不同𨕖則刪繁就簡紀則積少成多自¶
　　　開闢來極古今變蕃之數上天下地中而人物¶
　　　盡之矣故分天地人物為四部亦猶甲乙丙丁¶
　　　之為四庫也四庫𩔖凡四十有四兹亦疏為五¶
　　　十有四依𩔖以求庶不致混淆眯目或舉一説¶
　　　而得半忘半或執其一説而不知其又有一説¶
　　　一手是編皆可稽考¶
　　一是編蒐羅雖廣收錄頗嚴大約經史子集居其¶
<pb:KR3k0062_WYG_000-17b>¶
　　　強半而稗官野乘卮言𤨏説中即不盡有典有¶
　　　則茍無傷大雅者亦及之其過於纖巧如東坡¶
　　　之二紅歐陽之三上等近於俚褻如妻三可畏¶
　　　三等待客等更如鹽有五色榖有五色等非不¶
　　　數有可紀然雜見他書不欲臆&KR0103;名目故皆登¶
　　　而復黜至竒幻不經則謹遵夫子不語怪之教¶
　　　未敢妄録也¶
　　一朝代與書籍自當分序前後但有兩𩔖可作一¶
<pb:KR3k0062_WYG_000-18a>¶
　　　𩔖如天部之歴律物部之車旂等是也則難序¶
　　　有一𩔖可兼數類如地部之廣輪人部之事蹟¶
　　　等是也又難序就一𩔖中一名言之如象緯之¶
　　　有日有月有風雲美刺之為珠為璧為龍鳯不¶
　　　能必此名皆前彼名皆後也更難序故一𩔖之¶
　　　中不盡通分前後祗可於一名之中各分前後¶
　　　非竟後來居上也¶
　　一宋景徳慶歴間召羣臣觀國學漆板書始命書¶
<pb:KR3k0062_WYG_000-18b>¶
　　　未有板者悉皆雕刻故昔人所藏每多鈔本學¶
　　　者從而口授心維如徐筠之受周禮延篤之借¶
　　　左氏王充閱市肆之篇李邕搜祕閣之卷或記¶
　　　憶偶誤或㸃畫偶差多寡詳略之間異同所自¶
　　　起也加以屢經繕稿勘對之時忽不及察則語¶
　　　云校書如埽落葉此從來通弊不專魯魚亥豕¶
　　　之故矣¶
　　一古人以姓名𫝊有止稱姓如智趙魏韓及房李¶
<pb:KR3k0062_WYG_000-19a>¶
　　　魏與周程張朱之屬者有止稱名如信越良平¶
　　　止稱字如元直幼宰之屬者有兩字名止稱一¶
　　　字如臯益之屬者再以爵諡為榮如燕公代公¶
　　　文成忠武之屬在君父而諱如談為同桓為亙¶
　　　恆為常虎為武之屬諸本皆沿流至今昭昭在¶
　　　人耳目間不等於不知姓名錄故不加疏釋¶
　　一聖經既出易古文為今文則六書八法尚已是¶
　　　編如法為灋暴為虣隸為&KR1559;昃為&KR0146;筮為&KR1530;賈¶
<pb:KR3k0062_WYG_000-19b>¶
　　　之並作價估等是不一字大約周禮漢書居多¶
　　　悉依原本鈔寫未遂為之更易者昔劉歆學竒¶
　　　字於子雲似法古趨時古人原不妨並行而不¶
　　　相悖也¶
　　一題下必注某書示不忘本也其間多有不注者¶
　　　大約世所習見之書似可無庸亦或抄時偶忘¶
　　　耳若原本所未注則彼先失記相沿已乆要難¶
　　　遍考且古人引用經𫝊前後詳略之際每多大¶
<pb:KR3k0062_WYG_000-20a>¶
　　　同小異之文故雖知之亦不便妄為擬議致有¶
　　　郢書燕説之譏¶
　　一題以數稱者必有目以實之如武王至殷郊五¶
　　　人御於前分唐叔懐姓九宗職官五正與夫文¶
　　　仲置六關等雖有其數而名目皆無從考則亦¶
　　　何取於是而紀焉間或有而不全姑且置而不¶
　　　不録即不如郭公夏五之闕庶不蹈挂一漏萬¶
　　　之嫌¶
<pb:KR3k0062_WYG_000-20b>¶
　　一凡著述縱極浩繁竣即可以釋手是編如紺珠¶
　　　備數兩書於宋元多未究竟(臣/)既就一己之見¶
　　　聞為之増益更復粗舉前眀以備一代不過補¶
　　　所未及究難免於不備不純故雖經成書詎敢¶
　　　遽以成書自命天假之年或尚能操觚而事續¶
　　　紀耳¶
皇清康熈四十有六年嵗在丁亥上元榖旦原任巡撫¶
　　　福建都察院右副都御史(臣/)宫夢仁薫沐拜識¶
